古风 登齐云

精岚升白岳，太液满丘池。弄花辄伴雨，叩石或见龟。行行不觉倦，有客绾青丝。高阁香烟缭，半醉眼迷离。赊来三分米，翻做一锅糜。摩崖拓石刻，铜鼎炼青芝。羽客多慵懒，门前理须髭。拾阶冉冉上，径至太素宫。鼓吹一时劲，殿前涌清风。再拜玄天帝，坛旁无少翁。峨冠一挥手，龙虎交相融。紫气三千道，霞光满天穹。餐罢岩上坐，自然留其中。千年归真地，蓬莱不与同。