内十八格

 内十八格 正官格         月上有官星者是也。时上兼有财星者，真贵人也。怕相冲，忌见伤官七杀，大运亦然。喜印绶，喜身旺，喜财星，岁运同。        官星宜露，岂可藏之。似乎为官者，显扬威德，则用之国家者，方为大丈夫。岂受人之压伏者，则为臣下之臣，岂非小人。正气官星，切忌刑冲，多则论杀，一位名真。官藏杀浅，露杀非真（官升）。今则为破，事恐不成。         王知府，乙未 乙酉 甲子 丙寅（辛官）         金丞相，乙卯 戊子 丙子 庚寅（癸官）         金状元，乙卯 丁亥 丁未 庚戌（壬官）        薛相公，甲子 壬申 乙巳 戊寅（庚官）         ×××，壬寅 壬寅 己卯 壬申（甲官）        范太傅，丁丑 壬寅 己巳 丙寅（甲官）         周侍郎，乙卯 癸酉 甲辰 丙寅（辛官）         陈寺丞，乙酉 辛巳 辛未 戊子（丁官）         李知府，丁酉 丙午 壬寅 甲辰（辛印，己官）         陈侍郎，癸未 乙卯 戊寅 壬子（乙官）         【眉批】王知府正是八月官星，无卯丁克破。陈寺丞乃辛日戊子时无官星，作六阴朝阳。年上官星为岁德，喜逢财到此身宫，不逢七杀偏官位，无刑无冲大吉昌。 杂气财官格（辰戌丑未墓也）         经曰：财官印绶全备，藏蓄于四季之中，辰戌丑未是也。         如官露、印露、财露则不妨也。如辰宫则有乙木、癸水、戊土；戌宫则有辛金、丁火、戊土；丑宫则有癸水、辛金、己土；未宫则有乙木、丁火、己土也。         王羲之，乙卯 癸未 壬子 辛丑（丁财、己官、辛印）         李柳帝，戊子 乙丑 乙未 辛亥（癸财）         黄状元，壬子 甲辰 己卯 壬申（壬财）         宣参政，己卯 辛未 壬寅 辛亥（己官）         张参政，丙寅 戊戌 辛酉 戊子（庚官、甲财）         杨河王，壬子 丁未 庚戌 壬午（壬财）        林侍郎，丁丑 癸丑 己酉 戊辰（癸财）        秦龙岗，己卯 丁丑 丙寅 庚寅（辛财）        邓知府，癸巳 丙辰 丙午 癸巳        秦太师，庚午 己丑 乙卯 壬午        冯殿师，甲子 戊辰 乙卯 丙子（戊财）        【眉批】辰、戌、丑、未为四季，财官印绶居杂气，干头透出格为真，只用财多为尊贵，杂气从来自不纯，下逢透出始为宗，身强财旺生官禄，运见冲刑装宝珍。 月上偏官格         喜身旺，怕冲多，为人性重，刚执不屈。时偏官多者亦然。喜见阳刃杀，月上偏官用地支，只要一位，要行偏官运。若有甲子，年时上又有之，却要行偏官旺运，亦不要行官乡，岁君亦然，为太过而反成其祸。须要行制伏得地之运方发，与时偏官相似。         沈郎中，丙子 甲午 辛亥 辛卯（丁偏官）         何参政，丙寅 戊戌 壬戌 辛丑（戊偏官）         马将士，丙寅 庚寅 戊辰 庚申（甲木偏官）        岳总制，癸卯 丁巳 壬寅 甲辰（戊偏官）         蒋状元，癸卯 乙卯 己巳 乙丑（乙木偏官）        王镇抚，戊寅 癸亥 丙申 戊子（壬偏官）         王镇抚此格，杀神太重，喜行东方运。身衰，八字水多火微，独喜寅宫火旺，乃是一年之火，运行卯合戌火局何益？又系湿木，不生无焰火，则木自旺不能生火，譬如横水木于围炉之上，此火纵悍力，亦无由得盛，是以丁卯运中而死，即六丙生人亥子多。         黄侍郎，丁亥 辛亥 丙申 庚寅（壬偏官）         刘运司，甲寅 乙亥 甲戌 丙寅（壬水偏官，戊土财神，丙火食神）        浦  王，丙辰 癸巳 壬戌 壬寅（戊土偏官）        赵侍郎，丙午 丙申 甲寅 丁卯（庚金偏官丙火食神）        樊使命，戊辰 辛酉 乙巳 丁丑（辛金偏官）        帖木丞相，戊申 辛酉 丙申 庚寅（辛金偏官）        【眉批】即七杀也，只要日干生旺方可，任当得住为福，身弱当不住则为祸。论命不问是何格，但见上杀不攻用神，虽有煞自可发福。帖木丞相命，杀官太重，喜逢寅时相冲，化杀生身，更得行运得力，所以贵也。 时上偏财格         如时上偏财与时上偏官相似，只要时上一位，不要多。而三处不要再见财，却怕冲，与月上偏官一同。偏财要行财旺运。         【眉批】时上偏财一位佳，不逢冲破享荣华，败时劫刃运无马，富贵双全比石家。        高侍郎，甲申 庚午 壬寅 壬寅（甲食神）         李参政，庚寅 乙酉 甲子 戊辰        吴相公，癸亥 乙卯 乙未 壬午        曾参政，乙未 甲申 丙申 庚寅        陈尚书，癸卯 戊午 丁丑 辛丑        曾知府，戊子 辛酉 戊申 壬子        邢司令，甲午 丁丑 己未 癸酉        侯知府，乙酉 乙卯 辛卯 辛卯         【眉批】侯知府命中干支重见，兄弟分夺，只是财多财旺，原干辛弱不堪任之，所以分去却得中和。        如时上偏财与时上偏官相似，只要时上一位不要多而三处，不要再见财，却怕冲，与月上偏官格同。偏财要财运旺运。        高侍郎，壬午 壬寅 庚子 甲申（壬食神）        侯知府，乙酉 己卯 辛卯 辛卯        刘中书，丁亥 戊申 壬申 丙午        王步师，庚午 戊子 癸卯 丁巳        【眉批】诗诀：月偏则是众人财，最怕干支兄多来。身强财旺皆为福，若归官星足为灾。 时正财与正官同，不逢破害与相冲。柱中不见财官杀，防时来寻此格中。 时上一位贵格         夫一位贵者，推只时上，只见一位方为贵，或年月日又有，反为辛苦劳役之人也。如时上一位七杀，要本身自旺。而三处有制伏多则行七杀旺运，或三合得地可发。若无制伏，则要行制伏之运可发。或遇杀旺而无以制之，则祸生矣。月上偏官却怕冲，与羊刃同。时上偏官不怕冲，与阳刃同。又要本身生日自旺，如甲乙日在正二月生是也。时偏官为人性重，刚执不屈，月偏官多者亦然。        【眉批】《四言独步》云：“杀重身轻，终身有损，一见制伏，却为贵本。”        詹丞相，壬午 庚戌 甲午 庚午（庚金为贵）         史魏王，甲申 丙寅 乙卯 辛巳（辛金为贵）         李丞相，己巳 丁卯 丙午 壬辰（壬水为贵）         郑尚书，庚寅 壬午 戊寅 甲寅（壬水为贵）         宋尚书，庚辰 丙戌 戊戌 甲寅         庄尚书，辛巳 辛丑 己卯 乙亥（乙木为贵）        俞侍郎，壬寅 癸丑 己丑 乙亥（时上乙木为贵）        刘都统，丁亥 乙未 乙巳 辛巳（时上辛金为贵）        娄参政，己巳 壬子 癸卯 己未        何判局，庚辰 丁亥 癸亥 己未         【眉批】詹丞相命，甲木死午，况生于九月，日主又弱，何以取之。行北方得水以资生，行东方用木之能，地支无杀则得以中和之气，贵亦在其中矣。其余当以生旺推之，其中妙理不可不知。        偏官妙喜食神逢，印绶身强福禄浓。若见正官并枭用，却逢死绝祸重重。偏官有印化为权，运助身强福禄全。切忌身弱并刑害，一生灾病祸连绵。 飞天禄马格         此格以庚壬二日用子字多，冲午中丁己为官星。要四柱中有寅字，并未字或戌字，得一字可合为妙。如六庚日，六壬日，以子字冲午字。庚日以子冲午中丁火为官星，若四柱中有丁字并午字，则减分数，岁君亦忌。如六壬日以子冲午中己土为官星，若四柱中有己字并午字，则减分数。岁君，大运亦须忌之。         乔丞相，丙子 丁酉 庚午 丙子（子冲午丁火）         蔡贵妃，己未 丙子 庚子 丙子（冲子为官）         正  使，壬子 壬子 壬子 壬寅（以子冲午己土为官）         曾尚书，壬子 壬子 壬子 壬寅        乞  贫，壬子 壬子 壬子 丙午（此既以子冲午中己土为官星，又不合见丙午时重官星，所以贫极，为乞丐之命也。）         【眉批】诗诀，庚午日主重逢子，倒冲禄马号飞天，何如金木多清贵，运入南方虚有逆。庚午鼠队来冲马，辛癸寻蛇要众猪，丙日马群冲子午，丁逢蛇众见双鱼。 又格         以辛癸日用亥字冲巳中丙戊为官星，要四柱有申字，并酉字或丑字，得一字可合为妙。假令六癸日以亥冲巳，若四柱有戌字，则亥水不能去冲矣，岁君大运亦忌。如六辛日以亥冲巳中丙字为官星，若四柱中有丙字并巳字，则减分数，岁君大运亦忌。运连太岁轻，再见巳字有祸矣。         梁丞相，丁未 癸卯 癸亥 癸亥（亥冲巳中戊土为官）         曹郎中，壬申 辛亥 癸亥 壬子（亥冲巳中戊土为官）         【眉批】诗诀：辛癸之运古有言，宜逢合巳号飞天，除是天罡逢小吉，灾消福众利自绵。 倒冲格         凡四柱中原无官星，方用此格。以丙日为主，用午字冲子中癸水，丙日得官星。不论会，若四柱中有未字，则午不能去冲矣。大忌癸字并子字，则减分数，岁君大运亦然。         诗诀：         丙日须逢午字冲，午能冲子吉相逢。不须论会干嫌水，子癸相逢再见凶。         午冲子癸是官星，功名荣达显神京。最忌未宫相伴合，平生虚利又虚名。         【眉批】此格要四柱中全无官星合，是用合时中官来取贵，若实见之不入此格。         又格         此以丁日为主，用巳冲亥宫壬水为丁之官星，不论合。若四柱中有辰字，则巳不能冲矣。大忌四柱中有壬字并亥字，则减分数，岁君大运亦同。运重岁君轻，再见亥辛，则祸作矣。         诗  诀：丁日以巳多冲亥，壬水休来在柱中。何若地支辰字出，必来相绊贵为同。         又诗诀：丁日多逢巳字重，局中无水贵和同。伤官此格宜伤尽，见亥刑冲数必空。         施判院，辛酉 癸巳 乙巳 辛巳（以巳冲亥壬水为官）         岳总管，辛巳 甲午 丁未 乙巳（以巳冲亥壬水为官） 乙巳鼠贵格         此格如月内有官星则不用之，大怕午字冲之。丙子时，丙字为妙，谓之聚贵也。或曰：柱中有庚字、辛字，并申字、酉字、丑字内有庚辛金则减分数，岁君大运亦然。又曰：四柱中原无官星，方用此格。         袁判院，甲寅 戊辰 乙亥 丙子，贵人         车御带，戊子 癸亥 乙未 丙子，贵人         【眉批】诗诀，阴木天干丙午时，乙巳要贵富为奇，无冲官杀方为美，年少声名达凤池。以日干为主，取贵在时。 六乙鼠贵格         此格以子暗合巳，巳动合申，庚禄居申，则用庚官，得引出庚金用事。喜于亥卯时为妙，忌日与寅，无冲害伤破子乙二字及无财官，即六乙日子时。原有官星论官，忌寅午戌冲，见庚申辛酉丑字，有一位则减分数，岁君同。亦忌月通财官，六格不用，大运同。 合禄格         此格以六戊日为主，以庚申时合卯中乙木为戊官。四柱有甲乙字，丙字、巳字，刑坏了申，丙伤庚字，则减分数，岁君大运同。         李武翼，丙申 庚子 戊申 庚申         甘太尉，庚午 己丑 戊午 庚申         黄侍郎，己未 丙子 戊戌 庚申         黄春坊，壬午 己酉 戊午 庚申         以庚合卯乙木为戊土之官。         【眉批】此格取秋冬生者为妙，李武翼命虽是多庚，却被年干出丙字伤了秀气，行乙巳运不合，流年再见壬戌失职矣。         又合禄格         六癸日为主，喜逢庚申时，用申时合巳中戊土，癸日得官星。若四柱中有戊字并巳字，刑坏了申时，或丙字及伤庚申时，则减分数。岁君大运亦然。         程同知，癸酉 乙卯 癸丑 庚申         徐殿院，癸酉 乙卯 癸酉 庚申         赵丞相，乙酉 癸未 癸未 庚申         杨抚安，壬午 庚戌 癸丑 庚申         诗诀：日干癸水时庚申，生在秋冬富贵人。大忌寅来伤秀气，若生春夏惹灾连。 子遥巳格         此格以二甲子，子中癸水遥合巳中戊土，巳中戊丙同宫，丙动来合酉中辛金，甲子日得辛金官星，则巳酉丑三合官禄；要行官旺乡运，忌四柱中有庚申七杀，辛字官星，并申酉丑字绊住，则子不能去遥矣。若有午字冲子，则减分数，岁君、大运亦然。         赵知府，丙寅 壬辰 甲子 甲子         平常人，己丑 甲戌 甲子 甲子         以子合丑绊位，不能遥合巳动丙合辛，无贵。         诗诀：甲子生逢甲子时，子来遥合巳中戊，戊能动丙丙合酉，甲得辛官贵可知。         不喜庚申辛酉出，丑来相绊亦非宜，更无午字相冲害，运入官乡运必奇。 丑遥巳格         此格只有辛丑、癸丑二日，用丑字多遥巳中丙戊，辛癸日得官星，丑字多为妙，若四柱中有子字绊住，则丑不能去遥矣。要四柱中有申字并酉字，得一字为妙。如辛丑日四柱中有丙丁字并巳字、午字，则减分数，岁君大运同。癸丑日亦不要见戊字、己字、巳字、丁字。         章统制，辛丑 辛丑 辛丑 庚寅，以丑遥巳中丙火为辛之官星。         叶侍郎，乙丑 己丑 癸丑 乙卯，以丑遥巳中戊土为癸之官星。         诗诀：辛日癸日更逢丑，名为遥巳合官星，莫言不立官星旺，非信官来反作战。         【眉批】此格若有亥字亦不得，有官星可也，谓巳亥相冲也。 壬骑龙背格         此格以辰多者贵，寅多者富。壬日坐辰土上，以丁为财，以己为官。壬日以辰冲戌中丁戊，壬辰日得财官。而寅午戌三合，或壬日至寅，却要年月时上多聚辰字方可用。若壬辰日有年月时上皆在寅字，只为富命，以有午戌为财得地。若年月时上辰字多冲，则冲出财来，所以贵也。         诸葛判院，戊寅 庚申 壬辰 甲辰         王巨富，壬寅 壬寅 壬辰 壬寅，王巨富命，正谓寅多，故多发财也。         诗诀：壬辰日又见辰时，年月辰来最为奇，四柱又逢寅位上，发财发福两相宜。         壬骑龙背喜非常，寅多辰少转发扬，大忌官星来破格，刑冲须见寿元伤。         壬骑龙背怕官居，重叠逢辰贵有余，假若寅多辰字少，须应高富比陶朱。         【眉批】经曰，阳水叠逢水位，是壬骑龙背之乡。经又云，壬骑龙背遇戊无情，寅多则富，辰多则贵。 井栏叉格         此格庚子、庚申、庚辰，三处须要四柱申子辰三位全，不必三个庚字，若有三庚尤妙。只要庚日生申年，月时或戊子、戊辰不妨，但得支是申子辰全也。若是遇丙子，则是偏官；若时是申时，则是归禄格，而非井栏叉矣。此格四柱怕见寅午戌三字，则冲坏矣。庚用丁为官，以申子辰三合冲寅午成火局，庚日得官星。行运如正气，若行东方财地或南方皆好。若四柱中有巳字、丙丁字则减分数，岁君大运亦然。         郭统制，戊申 庚申 庚申 庚辰         宋大夫，庚子 庚辰 庚申 庚午（眉批：此命因行岁运午字，原命中有午，故失职丧妻。）         【眉批】取庚日申子辰水局，庚金能生水，申子辰合水局有情，若井栏并井中积水，故曰井栏格也。 归禄格         此格假令六甲日生人，得寅时为之归禄。盖甲禄在寅，余皆仿此。但四柱不合见官杀，见之则难归矣。喜行身旺运，兼行食神伤官财运，亦可发福，怕冲破。         王参政，丙午 癸巳 甲子 丙寅         【眉批】日禄归时格最良，怕官嫌杀喜身强，若见比肩分劫禄，刑冲破害更难当。 六阴朝阳格         喜行西方，东南次之，最忌北方。此格以六辛日为主，用丙火为正官，喜逢戊土，戊来动丙，辛日得官星。子字则要一位，多则不冲。若四柱中有丙字、丁字、午字，则冲子不中，减分数，大运亦同。         知院，戊辰 辛酉 戊子 丙辰         太尉，戊辰 辛酉 辛丑 戊子         【眉批】辛逢戊子最相宜，名利高登折高枝，四季秋生无亥子，荣华富贵正为奇。 刑合格         此格以六癸日生人为主，用戊土为正气官星，喜逢甲寅时，用寅刑巳中戊土，癸日得官星。如庚寅刑不成（整理者按：癸日不可能得庚寅时），惟甲寅时是，行运与飞天禄马同。若四柱中有戊字、巳字则减分数。又怕庚寅伤甲字，刑巳字，忌申字，则减分数，岁君大运亦同。         节度使，己未 辛未 癸亥 甲寅         陈侍郎，甲戌 甲戌 癸酉 甲寅         诗诀：阴水寅时格正清，又愁庚克不能刑，运行若不逢蛇地，方得清高有利名。 拱禄格         此格只有五日，忌填实，最怕冲了日时拱位，又怕四柱中有伤日干。遇杀皆拱不住，则减分数，岁君大运同。经云：“拱禄拱贵，填实则凶。”         刘知府，癸卯 癸亥 戊辰 戊午（戊禄在巳，辰午之拱）         白衣人，壬子 丁未 丁巳 丁未（丁禄在午，未巳拱，子冲）         详云：此格有五日，丁巳日见丁未，己未日见己巳，戊辰见戊午，癸丑见癸亥，癸亥见癸丑。（两半本身皆是我拱藏位，虚中好，只忌填实，更忌官星来克破。）         【眉批】两绊本身非是我，拱藏一位虚中好，不宜填实见官星，更忌官星来克破。 拱贵格         以日干甲寅取贵人，甲戌庚牛羊是也。此格既为拱贵，看不见刑冲、填实字，运行会合，有印才为福。此格有六日，甲寅日见甲子时，壬辰日见壬寅时，甲申日见甲戌时，戊申日见戊午时，乙未日见乙酉时，辛丑日见辛卯时。         熊郎中，丁巳 丙午 甲寅 甲子         范都事，庚丑 己丑 甲寅 甲子         详云：贵人大忌填实贵位，怕刑冲了日时拱位，又怕四柱有官冲身及七杀之类，皆拱不住，则减分数，岁君大运亦然。如范都事，命不合年月丑字填实，只为白衣。         【眉批】甲寅甲子拱辛官，此格将为拱贵看，不见刑冲填丑字，进行会合拜玄变。 印绶格         此格大要生旺，忌死绝，要四柱中有官星为妙。月上印绶最紧，行官印运便发，见财运破印，反为贪财坏印，财运不利也，岁君亦然。         知府，乙亥 戊子 甲寅 甲子         侍郎，辛酉 丙申 壬寅 辛亥         【眉批】有印无财方是福，喜逢官位怕临财，主人囊括文章秀，一举丹墀面帝来。          杂气印绶格         干头透出格为真，只问财多何尊贵？辰戌丑未也，亦忌财，紧要行官运。         吕丞相，丙寅 辛丑 癸巳 癸亥         葛侍诏，庚寅 丙戌 戊子 癸丑         【眉批】此统言之，亦忌财运。 