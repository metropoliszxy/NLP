明代崇祯年间珍本《梦林玄解》——解梦的几个原则

　　本篇节选自明代崇祯年间珍本《梦林玄解》，详细介绍了解梦的几个原则，对研究梦文化者不可不读。 观天地之会 如分至有节，建厌有位，春秋之中曰分二分之日。日出卯入酉，昼行地上，夜行地下，皆一百八十二度半强。故昼夜长短同也。冬夏之中曰至，夏至者，阳极之至，阴气始至。曰北至是长之至日影短至也。冬至者，阴极之至，阳气始至，日南至日短之至，日影长至也。建厌者，日辰所会也，斗柄所建为阳建，正月寅，二月卯，三月辰，顺数也，日前一次为阴建正月戍，二月酉，三月申，逆数也。阴建，即月厌也。厌对者，正月辰，二月卯，三月寅，亦逆数也。四月阳建干已，破干亥。阴建于未，破干癸。是为阳破阴，阴破阳，故四月有癸亥十月有丁已，皆为天地交会之宸也。占梦者，必考于其会，始能按候而定吉凶。 辨二气之乘 如制伐阴义专及王相众休囚也。干克支制，支克干曰伐。干生支日阴，支生干曰义。干支比和曰专。王所胜者死，相所胜者囚。故春则木王，火相，土死，水休，金囚；夏则火王，土相，金死，木休，水囚；秋则金王，水相，木死，土休，火囚；冬则水王，木相，火死，金休，土囚也。（王者旺也）占梦者，必究干支生克之情，王行胜败之实而后可迎其气以详之。 审三辰之象 如宿舍轮转及五星所行合散犯守陵历斗拍彗孛飞流与日月薄蚀晕适抱珥之类也。宿舍者，正月日躔娶訾，于辰在亥二月日躔降娄，于辰在戌之类，而二十八宿，轮转于日辰，历七元而始周也。五星同舍曰合，变为妖星曰散；寸以内光芒相及曰犯，居其宿曰守；相冒而过曰陵；经之曰历，相击日斗；相逼曰拍；光芒偏指曰彗；气四出曰勃；自下而升曰飞；自上而降日曰也。日用无光曰薄；亏毁为食；将食先黑曰适；形如背字曰背；气向日曰抱；形点黑白曰珥。占梦之必探宿舍所临，而五星者变，日月之异，皆不可不精察以为推者也。 贵贱有别 帝王有帝王之梦，臣宰有臣宰之梦，圣贤有圣贤之梦，常人有常人之梦，以至工贾商农舆台厮仆则有工贾商农舆台厮仆之梦。穷通荣辱，成败亏盈，各缘其人，而为推测，不得以至卑至践者，乃妄以尊贵之象加之耳。 邪正有分 吉人获吉梦，梦则吉矣，德不足以当之，虽吉亦凶，胡可辜也？吉人获凶梦，梦则凶矣，天必有以估之，虽凶亦吉，犹可避也。至如中怀恶意，梦得吉占，是必所以速其祸，实抱仁心而反罹凶兆，是必所以玉其成。君子当察人之为邪为正，为邪中之正，正中之邪，则吉凶如列了，祸福如随影也。 吉凶有概 见梦鲜美开明之象，皆吉；污秽倾晦之象，皆凶。优俳戏弄之类虽吉成虚。妖异幻妄之事虽凶必散。若天清日丽，宫宇庄严，服饰新整等类，吉徽也。或天清而忽暗，日丽而忽昏，宫宇服饰初完好而忽颓敝，则吉里藏凶；若涂泞水浊，形体臭秽，草木枯槁等类，凶兆也。或涂泞而忽开，水浊而忽澄，形体草木污朽而忽鲜洁，则凶中带吉，以至吉之为虚，凶之可散。占梦者，皆当以类推之，毋庸执泥。 敬肆有端 祸兮福倚，福兮祸伏。天道无常，惟人自召。故梦瑞而德益修者，福必臻；梦瑞两纵恣者，福转为祸矣。梦妖而骄益甚者，祸必成；梦妖而戒惧者，祸转为福矣。故梦之妖瑞，视乎其人之德不德。召感见微，转移呼吸，不可不慎，岂执经而论哉！ 梦变 见一梦而种种传变，如俄见白日，日出忽雨，才得欢笑，笑者随泣，方登山而泛舟，乃舟行陆地．顷立地而升天，若天包我闼。又如一寝之梦，或屡迁多化，或屡梦不更，或百物代至，数事一时梦固多端，记宜全备。倘梦者，不能详其前后。述其始终，故占有不中，非占者过，梦者过也。或梦审矣，而占着不能连类博观，精泰通变，故占有不验，非经之陋，乃说之陋也。是故占梦者，必求其备，审其变，稽其微候；内考其性情，外推王相、庶几凶吉之符，无毛发之爽云。 梦寄 凡见梦而互相微应，如他人之梦，忽见诸我，已身之梦，反见于人。故臣有忠良，主得之梦；子有贤贵，亲得之梦；夫有荣显，妻得之梦；人有穷达，友得之梦。或共寝而梦各异，或隔绝而梦实同，逮至久不相见，素不相识，远不相及之人，本无缘感，突如托梦，甚是神灵昭现，英魂咛诚，凡此之梦皆宜精详细究，得之意向之先，乃可推其奥妙也。 梦有不占，占有不验 不占有五：神未定而梦者，不占；妄虑而梦者，不占；寤知凶厄者，不占；寐中撼病而梦未竞者，不占；梦有终始而觉佚其半者，不占。（寤知凶厄，觉而既知梦之凶兆，不可强占也。病，惊病也，故梦景不终）不验有五：占梦之人昧厥本原者，不验；术业不专者，不；精诚未至者，不验；削远为近，操大为小者不验；依违两端者，不验。（梦本远，而强以近；梦本大，而强以小；是谓削揉也。前以为吉，而后以为凶，既信其凶，而后疑其吉，是调依违也）是非剖宗领窍，何由洞本晰几，虽古法尽存，尚难尽测，故先师尝戒数占。 梦无昼夜，必有吉凶 凡人觉而兴也，形役寐而寝也，神游形有兴寝。古今，一昼夜也，昼夜，一息也。固有辨乎形神，必无分于昼夜，占梦者。勿异视焉。 怪异无占，寻常有验 如所梦之兆，虽奇诞可惊而原其情事，真属荒唐迂谬者，经固无占，强占不验。又如梦甚平常，似无足异，而究其根由度其时势，非无关系者经纵无文，比类而推，则亦有验，不可忽也。 仙神灵秘，未可妄占 凡泛常之梦，不必用占。唯精诚所感，神灵所告者，方为可占。或神灵指示姓名、数目，文字、器皿之类，如天机微露不尽泄漏者，必俟后应，乃见灵验。虽善占之士，不可妄占，姑识始末，徐以待之，又或冥免报复，梦既天象，机难悬揣也。 