什刹海小记

癸巳年，有友自晋中来。立秋之后，暑热难消。与友同醉，乘兴夜游。城中有海，湖畔微风。水中柳漂，镜中月晓，有女歌起，水两岸灯亦起矣。轮过石板，车摇摆之，似醉非醉，再望岸，花非花，月非月，靡靡声于耳不绝。行渐远，夜渐静，灯亦远。至明珠府，朱门深锁，唯明月当空，瘦竹影疏，似有蝉鸣于内。斯人不在，有后来者居之故之使怀念于后人，然南楼风，远矣。友叹曰:“此声不复园依旧，夜半无客行人休。棋子灯花已百年，不可执环叩朱门。”恍惚处忽闻岸上萧声凄然，两岸不见其人，疑水中，然终未见其影。即返，喧嚣声近，光影复现，遂乘月而归。