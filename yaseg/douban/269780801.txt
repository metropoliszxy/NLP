抄存：不知为什么觉得很搞笑的东西们

　　吴长统行卷引　　袁宏道　　宋有词客，貌奇陋，客遇之辄淂不吉，久而人争避匿，无敢与游者。客益困，欲死不得。一荐绅怜之曰：“是子虽数奇，岂能祟人耶？”因筵召之，一坐尽骇愕，走者半。数日后，主人罢官，筵中人非病则蹶，无一免者。嗟夫！世谓诗人穷耳，乃有穷至此极者耶？今长统貌虽古，然陋未甚，其穷非以诗，盖穷而后为诗者。与人交不能自昌其身，而要不能厉人。愿今之为贵人长者见长统，幸且无避匿。长统之不能厉，余盖以身试之矣。