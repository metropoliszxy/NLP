张国荣列传

　　张国荣者，本名发宗，广东新会人也。父活海，能巧工，善制衣，家道殷实。然好声色，少还家，疏内室，妻乃与别居。国荣少时唯与乳母厮守。及稍长，往谒父，或问：“令尊奉尔茶否？”答曰：“亦非熟知，奉茶何为？”国荣以为生平之恨事也。　　国荣美姿容，好学问，尝游学于英吉利。后以父病，告归。谓所亲曰：“父母在，不远游。”不复往。　　西元1977年，丽的班行“亚洲歌唱大赛”，或说国荣以往。丽的者，今亚视也。及赛，国荣试一咏唱，其声仿佛裂云而至，恢恢乎如碧波涌浪，绵绵泊泊，不能禁绝。遂中在一等三甲，高居榜眼之位。　　后数年，于乐道少成。唯影《烈火青春》，得与评金像奖，乃知其亦工于演技也。　　西元1984年，作歌曰《莫妮卡》，大异时人之作，以金声玉润之音，挺越修拔之舞显于世，一时莫有能匹者。后每作，若《沉默是金》、《红颜白发》、《风再起时》者，咸有空巷之能事。或曰：“国荣之乐，道也，进乎技矣！”又曰：“国荣，汉之蔡伯喈，唐之李龟年也，其五年一出乎？”遂得以雄踞乐坛二十有余年。　　国荣之影艺亦见精进。西元1986年，共狄龙、周润发影《英雄本色》。　　西元1988年，共梅艳芳影《胭脂扣》，共王祖贤影《倩女幽魂》，皆有大成。　　西元1990年，以《阿飞正传》而终收金像奖于囊中。　　西元1993年，影《霸王别姬》，得东瀛影评会社之外语片头奖。后十数年，又有《东邪西毒》、《春光乍泄》、《异度空间》之佳作不绝。　　既享重名，乃为妇人之所好也。然终不得佳偶。西元1997年，有谶谣曰，国荣实有断袖之癖，举世哗然。或问于国荣，对曰：“风复起之，默而识之。”　　西元2002年12月，国荣尝自戕，未遂。　　西元2003年4月1日，复自戕，卒。　　太史妞曰：港人尚乐、戏，故优伶多欲兼之，然皆有大成者鲜矣！刘德华专乐难为戏，成龙专戏难为乐，乐、戏双成者，唯国荣一人而。然断袖之癖，轻生自戕者，皆悖人伦。故录国荣于列传，以诫世人也。