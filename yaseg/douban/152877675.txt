蝶恋花--二则

海燕双来归画栋。帘影无风，花影频移动。半醉腾腾春睡重，绿鬟堆枕香云拥。 翠被双盘金缕凤。忆得前春，有个人人共。花里黄莺时一弄，日斜惊起相思梦。一曲尊前开画扇。暂近还遥，不语仍低面。直至情多缘少见。千金不直双回眄。苦恨行云容易散。过尽佳期，争向年芳晚。百种寻思千万遍。愁肠不似情难断。                                                --------欧阳修