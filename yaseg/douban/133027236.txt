南怀瑾-处事箴言

立身不求无患，身无患则贪欲易生。处世不求无难，世无难则骄奢必起。谋事不求易成，事易成则志存轻慢。交情不求益吾，交益吾则亏损道义。于人不求顺适，人顺适则心必自矜。施德不求望报，施望报则意有所图。见利不求沾分，利沾分则痴心亦动。被抑不求急明，抑急明则怨恨滋生。究心不求无障，心无障则所学躐等。行道不求无魔，道无魔则誓愿不坚。 ******************************************学问以勤学为入门，孝养以竭力为真情。处事以立德为事业，执事以尽心为有功。精进以律己为第一，长幼以慈和为进德。行持以观心为稳当，因果以明白为无过。治世以精研为切实，老死以无常为警策。居众以谦恭为有理，语言以减少为直截。待人以至诚为供养，长老以奢旧为庄严。济物以慈悲为根本，疾病以减食为汤药。凡事以预立为不劳，遇险以不乱为定立。是非以不辨为解脱，烦恼以忍辱为菩提