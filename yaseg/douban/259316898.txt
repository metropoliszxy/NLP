寒夜怨

代涼水玉青作，以寄花園靜馬。不是花痕滿春池，亦非潮痕漲綠陂。但有夢痕猶記省，舊時巢痕久不茨。桜丘鵠立復堅坐，如何歲序竟倏而。向時雙星當拂曙，眼中芳信報劫期。劫後生涯長對雨，別來身世似傾羲。絕代佳人誠難再，世路言依會有離。西征遠邁獨不見，秋氣憯惻銷桂枝。秋風罷兮又春草，其間紛綸復葳蕤。自非太上忘情者，等閒生滅欲何之。有死人間終不悔，無身徐甲悟已遲。縱有琴心拉威爾，帕凡爲弔已故姬。不能遣此茫茫感，則與蟪蛄同變衰。多情可奈傚涼薄，多恨可能不自持。終古飛伏難占驗，尚寐無覺可言詩。星髩每恨雌風綰，絳唇徒勞阿衆鞞。更慕召父罷溫室，憐香舊侶詎可規。往日容輝存夢想，流傳故事總淒悲。我亦撫衾長嘆息，三春獨宿夜何其。豈意一朝簫韶備，思孌季女忽來儀。蔦與女蘿能自守，何勞松柏成由頤。早聞亡羊因歧路，是姝兩袒多猶疑。使君與我周旋久，互有往還如弈棋。試問高丘寧無女，緣何但愛我所私。已矣往者不復問，猶希來者尚可追。俱是籠中同命鳥，鵷鸞何必為梟鴟。舞盡飛英不須埽，好收玉筯設銀匙。煩冤一付桂華洗，玳筵茶話愛麗絲。錦衾角枕銷永夜，不如樂酒遣有涯。惟君他日勞過訪，犀株杯盞為君施。俟彼河清壽焉及，且寄雙魚待冰澌。