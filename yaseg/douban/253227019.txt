自題《香返記》未成稁

夜起難再眠，檢點篋存舊稁，有未成《香返記》長篇版一種，又詩文斷句若干。其中“若菜”云云，嘗寫入《香》記，而卒刪去，且僅一聯，終無以存。今以連金續之，補爲絕句一首。自知雖云短製，猶不免支離碎拆之譏。非別有寄託，但希倖小說亦有寫定之日耳。若菜年光花散里，空蟬人世夢浮橋。日曛忍顧難波潟，衹有西風過葦苕。